\chapter{Sommario}

La grande diffusione della tecnologia Java ha favorito la nascita di nuovi linguaggi di programmazione per la Java Virtual Machine, linguaggi che offrono nuove funzionalità all'ecosistema Java, la maggior parte dei quali ispirati dal paradigma di programmazione funzionale. Kawa è una implementazione del di linguaggio di programmazione Scheme pel la Java Virtual Machine. Come ogni implementazione di Scheme esso fornisce uno stile funzionale di programmazione, tipizzazione dinamica, e strumenti per la metaprogrammazione. Tuttavia, essendo la Java Virtual Machine priva di primitive per la manipolazione diretta dello stack, Kawa manca di una delle caratteristiche più peculiari di Scheme: le continuazioni di prima classe.

Questa tesi descrive un'implementazione dell'operatore di controllo `call/cc` all'interno del compilatore Kawa. In particolare si mostra come la gestione delle eccezioni, comune a molti linguaggi di programmazione, può essere sfruttata per implementare le continuazioni di prima classe in un ambiente senza primitive di manipolazione dello stack, e come questo può essere messo in pratica in un vero compilatore. Si mostra anche in questa trattazione come le continuazioni di prima classe e gli operatori di controllo come la `call/cc` possono essere usate per introdurre concorrenza e nuovi strutture di controllo nei linguaggi di programmazione.
